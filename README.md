# Κατασκευάζουμε ρομποτικά οχήματα και συμμετέχουμε σε αγώνες Ρομποτικής SUMO.

Εργαστήρια εκπαιδευτικής ρομποτικής με Lego EV3 ή Spike Prime διάρκειας 3ων ωρών που απευθύνονται σε μαθητές/τριες Α/θμιας και Β/θμιας Εκπ/σης και περιλαμβάνουν γνωριμία με το πακέτο ρομποτικής EV3 ή Spike Prime, κατασκευή ρομποτικών οχημάτων και διεξαγωγή αγώνων SUMO. Οι μαθητές/τριες εργάζονται σε ομάδες των 3 ατόμων, αναπτύσσοντας δεξιότητες συνεργασίας, επικοινωνίας και διαχείρισης συγκρούσεων.

**1η φάση:** γίνεται η γνωριμία με τους μαθητές/τριες, συμπληρώνεται το παρουσιολόγιο και παρουσιάζονται οι κανόνες του εργαστηρίου με ιδιαίτερη έμφαση στην ασφάλεια. 
 Στη συνέχεια δίνεται το περίγραμμα του εκπαιδευτικού σεναρίου
μετά τις διευκρινήσεις που δίνονται για του ρόλους τα μέλη της κάθε ομάδα αποφασίζουν τον ρόλο που θα αναλάβει κάθε ένας.  … (υπεύθυνος/ή, συντονιστής μηχανικός, χειριστής & υπεύθυνος στρατηγικής)  … ενισχύοντας την ατομική ανάπτυξη και την πολυπλοκότητα της εμπειρίας. 
Η κάθε ομάδα συμπληρώνει το φύλλο της ομάδας στο οποίο καταγράφονται το όνομα της ομάδας, η θέση εργασίας, τα ονοματεπώνυμά και ο ρόλος που αναλαμβάνει το κάθε μέλος.

**2η φάση:** Ο/Η υπεύθυνος/η της κάθε ομάδας διαδοχικά,  παραλαμβάνει και «χρεώνεται»  των εξοπλισμό που περιλαμβάνει ένα προγραμματισμένο και συναρμολογημένο ρομποτικό όχημα, επιπλέον δομικά στοιχεία. 

**3η φάση:** Το συναρμολογημένο ρομπότ αποσυναρμολογείται πλήρως με ευθύνη και συντονισμό του/της μηχανικού και συμμετοχή όλων των μελών της ομάδας. 
4η φάση: Μετά τον έλεγχο ξεκινά η συναρμολόγηση υπό τον συντονισμό του/της μηχανικού. Το κάθε μέλος αναλαμβάνει να συναρμολογήσει ένα τμήμα του ρομπότ ακολουθώντας οδηγίες που δίνονται σε ηλεκτρονική μορφή (PDF) σε υπολογιστή ή φορητή συσκευή. Στο τέλος ο/η μηχανικός αναλαμβάνει τη σύνθεση των τριών τμημάτων και τη σωστή σύνδεση των καλωδίων. 

**5η φάση:** Δοκιμές λειτουργικότητας, διορθώσεις, έλεγχος και παρουσίαση των κανόνων διεξαγωγής του πρωταθλήματος των ρομποτικών αγώνων SUMO. 

**6η φάση:** Με τα έξτρα δομικά στοιχεία γίνονται επεκτάσεις, διορθώσεις και δοκιμές ώστε να αποκτήσει το ρομπότ της κάθε ομάδας κάποια βελτιωμένα χαρακτηριστικά. Οι χειριστές αναλαμβάνουν 

**7η φάση:** Διεξαγωγής του πρωταθλήματος των ρομποτικών αγώνων SUMO. Ο/Η χειριστής/ρια αναλαμβάνει να εκπαιδεύσει την ομάδα στο χειρισμό του ρομπότ και στη στρατηγική που θα ακολουθήσει η κάθε ομάδα. Δίνονται τρεις αγώνες η ομάδα προκρίνεται με δύο νίκες. Το κάθε μέλος της ομάδας τοποθετεί και χειρίζεται το ρομπότ  σε έναν τουλάχιστον αγώνα. Ακολουθούν ημιτελικοί και τελικός αγώνας. Οι ομάδες μπορούν να βελτιώνουν μηχανικά συνεχώς το ρομπότ όταν δεν αγωνίζονται. Στο τέλος η πρωταθλήτρια ομάδα αντιμετωπίζει σε αγώνες ρεβάνς όλες τις ομάδες.

**8η φάση:** Μετά την καταμέτρηση και παράδοση του εξοπλισμού διαδοχικά από τους/τις υπευθύνους της κάθε ομάδας,  ο/η υπεύθυνος/η παρουσιάζει την ομάδα, τις επιλογές, τη στρατηγική  τους και γίνεται αποτίμηση του εκπαιδευτικού σεναρίου και της εμπειρίας τους μέσω στοχευμένων ερωτήσεων.

Οι μαθητές/τριες ενθαρρύνονται να σκέφτονται δημιουργικά, να πειραματίζονται και να ανακαλύπτουν νέες λύσεις.

![image](https://github.com/user-attachments/assets/95db360b-b561-4c40-b5ce-4eabe54382d7)
![image](https://github.com/user-attachments/assets/58523413-f07e-4b52-8ae7-e832634666de)

Εικόνα 4: Στιγμιότυπα κατασκευής ρομποτικού οχήματος και αγώνα ρομποτικής πάλης
